Redovisning 
============

Här kommer jag lägga upp alla mina redovisningstexter där jag beskriver hur kursmomenten har gått och vad jag har lärt mig.

Kmom01
-------

Detta var nog det kursmoment jag har haft svårast att förstå och komma igång med. Det jag hade mest problem med var nog att verkligen förstå strukturen och vilket sätt som var bäst att använda sig av när det kom till frontcontrollers osv. I början hade jag speciellt svårt med att förstå hur man hanterar dom med olika routes. Jag var inte säker på om man skulle använda sig av flera olika dokument eller hur man skulle göra det. Dock tycker jag det var ett roligt kursmoment för det kändes verkligen att man kommer längre och längre och blir duktigare och duktigare då det börjar bli så mycket mer avancerat.
För inte ens ett år sedan satt jag och kollade på sådanhär kod och tänkte, tänk om man var så duktig och kunde skriva och även läsa så avancerad kod, och nu sitter jag här och gör precis det.

När det gäller min utveckligsmiljö så kör jag lite olika, jag har ganska nyligen kommit underfund med git&github vilket gör att jag har blivit lite galen med att byta dator lite hela tiden, men för det mesta sitter jag på [Windows 8][1] och kodar i [Sublime Text 2][2]. Tidigare satt jag alltid i Dreamweaver eller Notepad++ men bytte när jag började på BTH till [Sublime Text 2][2] och är otroligt nöjd, otroligt bra och lätthanterlig editor.

Jag har jobbat lite med ramverk innan men inte i några större utstäcknigar. Jag satt en del med bla. PHP-fusion när jag var yngre och editerade lite små grejer här och där men inget större. Det som nog gjort att jag aldrig satt mig med ramverk tidigare är att jag vill alltid ha gjort allting själv, det är sån härlig känsla när du gjort något helt själv och du får positiv respons på det. Sedan har jag en dröm om att en dag få och ha kunskapen till att skapa mitt eget ramverk, det hade varit riktigt roligt att få göra. Men jag förstår helt klart vilken användning det har och hur bra det är, mycket bra och lätt sätt att hanskas med hemsidor. Det tar ju som jag nämnde ovan bara lite tid att komma in i det och förstå det.

Men med tanke på nivån vi börjar komma upp på nu så kan jag inte annat än att bara se fram emot kommande kursmoment och övningar. 

Kmom02
-------

Då var ännu ett kursmoment gjort.

Jag tycker kursmomenten nu i phpmvc är så mycket mer avancerade och större än i tidigare kurser, att göra ett kursmoment nu tar sin tid, och inte alltid så lätt att förstå heller vilket gör att man får sitta extra länge.

Detta ramverket har som jag nämnde tidigare varit mycket mer avancerat och tidskrävande än tidigare men också roligare och mer lärorikt, jag har lärt mig otroligt mycket bara på dessa två kursmoment.

[Composer][3] var intressant och lite små pilligt att komma underfund med, men tillslut så hamna allt på plats. Jag hade stora problem med att få detta att fungera och det tog mycket tid för att förstå hur man skulle använda det på ett bra sätt. 
Jag ser helt klart hur detta kan vara användbart senare och i framtida projekt.

[Packagist][4] var också en sak jag tyckte var väldigt bra och lärorikt, att faktiskt se att det finns sådana här communities, det hade jag inte en aning om. Det är ett väldigt smart sätt att dela och hämta kod och det kändes som att det faktiskt var väldigt mycket bra grejer där och inte som på visa andra sidor där det är rent ut sagt skit kod som finns.

Jag hade stora problem med detta kursmoment i början, då jag började väldigt tidigt med kursen och fortsatte bara på mitt kmom01 och mitt kmom01 var en version utan dispatcher vilket ställde till det en hel del för mig.
Det var först efter många timmars slit som jag insåg att Mos hade uppdaterat Anax-MVC, så då var det bara att ladda ner det på nytt och börja om.

I guiden stod det inget om att man kan passera parametrar genom dispatchern vilket jag hittade i en annan tråd i forumet dock kollade jag heller aldrig i dispatchern's kod så det gjorde att min edit funktion osv skickar runt "id" att editera på lite roligt sätt, men som Mos säger "ser det ut att funka så gör det nog det". Något jag även missade som kanske inte var negativt men tog sin lilla extra tid var att jag förstod det som att man även skulle göra "rösta upp" eller "rösta ner" kommentar. Detta lilla "missöde" tog även sin extra tid men nu i efterhand måste jag säga att det var fräckt och snyggt och var nog värt tiden endå. 

En sak jag känner i allmänhet med att jobba med detta eller liknande ramverk eller egentligen någon annans kod överlag är att det blir ibland väldigt mycket svårare och jobbigare att felsöka. Iochmed att du inte har skivit koden själv så du vet inte var du ska leta. Detta kan vara lite små störande ibland tycker jag men det är väl bara att vänja sig, det är väl i stort sätt det enda jag kommer göra i framtiden.


Kmom03
------

Detta kursmoment var nog det jag har stött på mest problem med och det jag nog gillat minst.

Detta kursmoment tog mig extremt mycket tid jämfört med dom tidigare. Det var problem efter problem, det var inte bara en gång jag kände för att ge upp allt. Men titta vad man åstakommer och man bara bestämmer sig för det! 
Jag är nöjd med slut resultatet, speciellt min meny. Jag är som jag nämnt i tidigare kurser verkligen ingen bra designare. Men detta slutade helt okej ändå. Jag fick ett problem som gjorde att när jag som det stod i guiden kopierade några färdiga styles så fungerade inga utav mina styles och det tog mig många timmars felsökande innan jag listade ut vad det var. Detta är dock rapporterat till Mos och ska fixas.

[Less][5] var ett intressant sätt att jobba med css som jag aldrig hört eller använt innan. Hela den här användningen som man får när man kombinerar dessa tre är väldigt trevlig och väldigt smidigt sätt att jobba med design.

[LessPHP][6] var en otroligt bra och smart lösning på Less användningen. 

[Semantic.gs][7] Detta var nog det bästa tycker jag. Eller kanske inte det bästa, det bästa var väl att kombinera dom allihopa men jag gillade detta riktigt mycket.

[Font Awesome][8] var riktigt bra, detta har jag letat efter så länge, ett smart packet med iconer osv så man tex kan snygga till menyer osv.
Jag valde att modifiera Mos CNavbar.php till att möjliggöra icon i navbaren, så om man fyller i en icon i config filen för navbaren, så lägger den till iconen i menyn. 

[Normalize][9] fick jag aldrig speciellt mycket uppfattning av, jag förstod det mest som att den återställer alla styles till grunden vilket är bra iförsig. Kan dock inte påstå att jag har någon speciell åsikt om det.

Läsningen i detta kursmoment tycker jag var riktigt bra och väldigt intressant, det var kul att se bla all statistik över internet-användares upplösning och dylikt. Det gav en väldigt bra bild och förståelse och även klargjorde det hur man ska använda sig av upplösningar.
Det var även väldigt bra beskrivet och gav ett bra perspektiv över dom alla olika designserna man kan välja, (fluid, responsive) etc, och hur man ska gå till väga för att göra dom olika designerna.

Kmom04
-------

Detta var det största och mest avancerade kursmomentet vi gjort hittills. 
Efter kursmoment tre sa jag att jag hade stött på otroligt mycket problem osv, men det var ingenting jämfört med detta.
Det var problem efter problem och det kändes som att det aldrig skulle ta slut. Men nu är det färdigt och jag är faktiskt väldigt nöjd med slut resultatet. Jag har lärt mig oerhört mycket detta kursmoment, kan nog säga att detta var det mest lärorika vi gjort hittills. Så mycket tänk och jobb på egen hand att man verkligen var tvungen att tänka till riktigt mycket för att göra allt så "flexibelt" som möjligt. Tidigare har det bara varit lite lättare uppgifter att göra helt själv men denna var riktigt stor, Samtidigt var den otroligt användbar.

[CForm][10] var en grymt smart och bra "funktion", oerhört användbar. Det tog en stund för mig att få grepp om den och lyckas hantera den på ett bra och smidigt sätt. Men gud, när man väl lärde sig det, så var den exemplarisk! Så lätt att jobba med och så lätt att få snygga formulär med valideringar och dylikt.

[CDatabase][11] detta var en extremt bra och användbar "funktion/klass". Samma som med CForm tog det ett tag att komma underfund med CDatabase men när det var gjort så var det ett väldigt skönt och lätt sätt att jobba på. Gillar starkt hur den fungerade och dess användning, passar mig perfekt.

Kommentarklass valde jag att göra om helt istället för att bygga på den gamla. Det tog sin extra tid men i slutändan tror jag det var lika bra ändå. Det gav mig ytterliggare lite mer kunskap och vem kan sätta ett pris på det?! :-) 

Sammanfattning:
Otroligt nöjd med kursmomentet, kan vara det bästa hittills! 

Kmom05
------

Ja, då var ytterliggare ett kursmoment färdigt.
Vad ska jag säga om detta? Det var ett roligt och extremt lärorikt kursmoment och väldigt väldigt roligt. Jag måste medge att när jag läste instruktionerna så var jag inte allt för glad, men det fick jag äta upp. Det var inte bara roligt utan väldigt intressant och bra kunskap att ha, just med hur allt fungerade.

**Inspiration**

Idén till min modul kom väl från början från Mos tips, vilket jag nappade på ganska direkt. Anledningen till att det verkade så intressant och kul och även bra att ha var väl för att efter vi i kmom04 använde oss av [CForm][10] så ville jag göra en liknande för tables. Det var så otroligt lätt och smidigt att använda sig utav [CForm][10].
Jag skrev all kod själv, dock tog jag lite idéer från [CForm][10], hur hela grejen var uppbyggd.

**Utveckling och integrering**

Utvecklingen gick faktiskt väldigt lätt och smärtfritt, självklart stötte man på några problem men inte alls i den klassen jag trodde de skulle vara. Integreringen var dock lite värre, att få det att fungera med namespace's osv. Fick sitta en del och studera andras kod. Fick även ta mig en liten repetition på vissa delar av [Anax-MVC][12] då det var lite suddigt på vissa fronter. Men tillslut så, då gick det och jag måste säga att jag är väldigt nöjd med resultatet. Jag ville göra en komplett modul som var bra att ha och inte bara nu utan även i framtiden, och jag tror definitivt att jag kommer ha användning för denna.

**Publisera paketet**

Detta var en del som tog mig mycket tid. Det var problem hit och dit. Att lägga upp paketet på [GitHub][13] var inga svårigheter men däremot [Packagist][4] tog sin lilla tid. När jag väl kom till denna del så tänkte jag att detta går ju snabbt och lätt och jag behöver inte läsa några instruktioner eller dylikt. "Visst" säger jag bara nu i efterhand, det var fel på namnet på mitt paket och de ena och de andra. Men men, man lär sig av sina misstag. Att få publisera sitt paket såhär var faktiskt väldigt roligt, det var lite spännande att få lägga upp sitt "eget", kändes lite mer "på riktigt". Det var lite små kruxigt att fixa till readme osv men det var samtidigt bra träning och ett bra tillfälle att lära sig mer om [Markdown][14]. Jag lyckades iallafall tillslut och det är väl poängen antar jag. 



[1]:http://windows.microsoft.com/sv-se/windows-8/meet
[2]:http://www.sublimetext.com/
[3]:https://getcomposer.org/
[4]:https://packagist.org/
[5]:http://lesscss.org/
[6]:http://leafo.net/lessphp/
[7]:http://semantic.gs/
[8]:http://fortawesome.github.io/Font-Awesome/
[9]:http://necolas.github.io/normalize.css/
[10]:https://github.com/mosbth/cform
[11]:https://github.com/mosbth/cdatabase
[12]:https://github.com/mosbth/Anax-MVC/
[13]:https://github.com/
[14]:http://michelf.ca/projects/php-markdown/